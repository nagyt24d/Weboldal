<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Azahriah</title>
    <link rel="stylesheet" href="style.css">
</head>

<body>
   <div id="content">
    <h1> Azahriah</h1>
    <img src="Azahriah.jpg" alt="Azahriah">
    <p>Baukó Attila, művésznevén Azahriah (Budapest, 2002. január 28. ) Artisjus-díjas magyar énekes, dalszerző és youtuber.</p>
    <p>A videómegosztón először a Paul Street YouTube-csatorna Rejtélyek nyomdokában című sorozatával vált ismertté, amelyben elsősorban ijesztő és rejtélyes témákról készített videókat. Gyermekkora óta gitározik, dalszövegírással és hangkeveréssel 2017-ben kezdett komolyabban foglalkozni. Dalait 2019-től publikálja Azahriah művésznéven.

    </p>
    <p>2014. február 9-én indította el YouTube-csatornáját, Paul Street néven. Eleinte vlogvideókat töltött fel, később áttért a rejtélyes/hátborzongató tematikára. 2023 áprilisában már 500 ezer feliratkozóval rendelkezett.</p>
    <p>Azahriah művésznéven 2019-ben jelentette meg első dalait, Pócsi Botond (Hundred Sins) közreműködésével. Egy interjúban úgy nyilatkozott, művészneve Uzziás júdai király (latinul: Azarias) nevéből ered. Első saját számát Hathor címmel 2020. január 28-án publikálta.[11] Debütáló albumát 2020. április 15-én, I'm Worse címmel adta ki, angol nyelven. Második angol nyelvű albumát 2021. június 29-én adta ki Camouflage néven.[13]

    </p>
    <p>Az áttörést a Molnár Attila (DESH) közreműködésével készült, 2020 novemberében publikált RÉT című dal jelentette, amivel felkerültek a Mahasz slágerlistájára is. A duó 2021 májusában kiadott MIND1 című száma rögtön a Mahasz Stream Top 40 slágerlista 9. helyén nyitott, majd listavezetőként is szerepelt. A 2021 júliusában megjelent EL BARTO ugyanezen a listán a 6. helyet érte el. Azahriah-t 2021 novemberében az MTV EMA díjátadóján 2021 legjobb magyar előadójának hirdették ki. A 2022-ben publikált tevagyazalány (ami a 34. helyet érte el), valamint a MIND1 című számuk 2022 májusában (több új szerzemény mellett) felkerült a páros A ló túloldalán címmel megjelent stúdióalbumára is.</p>


    
   </div>
</body>
</html>